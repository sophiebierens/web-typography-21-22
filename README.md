# Web Typography, 2020/2021

Sophie Bierens VID1 - 2022


## De opdracht

De opdracht was om een website te coderen met HTML en CSS voor doven mensen. Op deze website wordt een korte video getoond uit de film Blade Runner 2049. Aan mij de taak om deze video te ondertitelen en grafisch vorm  te geven. Dit moest op zo'n manier gebeuren dat de dove persoon die de video zou zien, een zelfde soort beleving zou ervaren als iemand die niet doof is.  


## Week 1

### Onderzoek
Ik ben begonnen met onderzoek doen naar de film. De film was voor mijn nog één groot vraagteken en daarom ben ik een stuk van de film gaan kijken. Daarnaast heb ik ook een samenvatting gelezen van de film. Ik heb dit beide gedaan om een zo'n duidelijk mogelijk beeld van de film te krijgen. 

### Stappenplan
Na het onderzoeken wat de film inhield ben ik gaan nadenken over een stappenplan wat ik wilde aanpakken en hoe. Ik heb hiervoor eerst het fragment meerdere keren heel goed beluisterd en nagedacht over welke geluiden ik wil gaan vormgeven en hoe. Ik vond het in het begin nog erg lastig om inspiratie op te doen hiervoor. Wat veel in mijn hoofd omging was; wat zijn de mogelijkheden en hoe pak ik dit aan? Ik heb pas sinds twee weken CSS en HTML onder de knie, dus dit was voor mij wel weer even nadenken wat er allemaal kan en of ik het kan. Toch wilde ik mezelf niet teveel beperken hierin, omdat ik van de vorige keer coderen weet dat ik meer kan dan ik misschien soms in eerste instantie denk. 

Ik ben gestart met de lettertypes aanpassen. Hiervoor moest ik eerst kijken wie wat zegt. Hierna heb ik gekeken wat voor lettertype bij welke stem/personage paste. Ik merkte dat stem 1 een erg robot achtige stem had, maar stem 2 weer echt een mannelijke normale stem. Ook komt er een moment waarin er geschreeuwt wordt. Hier wilde ik ook een ander soort lettertype of vormgeving voor gebruiken. 

### Codes
Ik ben begonnen met eigenlijk van alles te proberen in de code te schrijven. Hierdoor kon ik kijken hoe alles uitpakte en wat er leuk uitzag, of wat juist niet. 

### Obstakels 
Ik wilde graag mijn video zo hebben dat de laadbalk en logo/informatie van YouTube wegvielen. Helaas na veel proberen lukte mij dit niet zelf en heb ik daarom hulp gevraagd aan Timo. Hij heeft mij geholpen hierbij. Helaas kwam daardoor wel een nieuw probleem, mijn boxshadow deed niet meer wat hij hoorde te doen doordat het scherm nu aangepast was. Hier heeft hij mij ook bij geholpen om dit weer correct te laten verlopen. 


## Week 2

### Obstakels 
Ik wilde graag een gradient toevoegen in mijn design. Ik heb op vele website naar informatie gezocht en veel dingen uitgeprobeerd, maar het werkte niet. Ik heb hierna advies gevraagd aan Sam en hij heeft mij geholpen om dit voor elkaar te krijgen. Het was veel proberen, maar het is ons uiteindelijk gelukt om het zo te krijgen hoe ik het wilde. Eigenlijk stond ik al op het punt om het op te geven, maar ik wilde het toch wel heel graag in mijn fragment toevoegen. Ik ben blij dat ik het uiteindelijk nog aan Sam heb gevraagd, want hierdoor heb ik wel het element er in wat ik wilde. 

### Feedback 
Ik Op dinsdag hebben we een feedback moment gehad met Vasilis. Hij was enthausiast over mijn video maar er zaten nog wel een paar verbeterpunten. Hij vond dat de timing van mijn visuals in mijn video goed liep met het geluid. Ook gaf hij aan dat er echt goed irritante momenten in de video zaten. Als feedback gaf hij dat de tekst wel iets naar boven verplaatst mocht worden. Ook vond hij dat het moment waar er 'Fuck-off!' gezegd werd nog te schreeuwend vormgegeven werd. Zelf kwam ik halverwege mijn video erachter dat er nog een deel tekst niet de goede kleur had. Al deze punten heb ik hierna aangepast.

## Ontwerpkeuzes

### Typografie
Om erachter te komen welk font het beste paste bij mijn video, heb ik onderzoek gedaan naar het font ''Brenner'' via de website [Typotheque](https://www.typotheque.com/blog/brenner_an_unusual_typeface_family_with_distinct_voices). Hier was te lezen dat dit font geen beperkingen heeft op het gebied van contrast. Dit in tegenstelling tot de systeemfonts. In de video wordt onder anderen gemeen gefluisterend, rustig en monotoom gesproken, en is er gebruik gemaakt van een krachtige robotachtige stem. Voor deze stemmen vond ik dat er ook een krachtig en duidelijk lettertype bij hoorde. Ik heb daarom voor het font ''Brenner'' gekozen omdat je er heel veel kanten mee op kan. Zo past het font ''Brenner Mono'' heel goed bij de robot/computer stem door het typemachine effect. In de film zie je verschillende high tech schermen. Dit deed mij denken aan een soort sci fi game elementen. Ik heb dit op Pinterest opgezocht om zo te kijken hoe ik dit zou kunnen namaken. Ik heb daarom voor deze stem ook nog een border gemaakt die het futoristische effect moet accentureren. Voor de hoofdrolspeler in de film heb ik een neutraler font gekozen. Hij is vrij kalm, volgt de orders die hij krijgt en praat vrij monotoom, ondanks dat het wel een sterke stoere man is. Daarom heb ik voor hem het font ''Brenner Sans'' gekozen. Dit is een neutraal lettertype, maar het heeft wel een duidelijk contrast. Op één momentfluisterd er een man tegen het hoofdpersonage 'Fuck-off!'. Om het effect van het fluisterend snauwen visueel te maken, heb ik ervoor gekozen om deze zin in het font ''Brenner Sans - italic'' af te beelden.

### Visuals

De achtergrond heb ik bewust donker en rustig gehouden. De achtergrond moet niet afleiden van de video, die centraal staat. Ik heb voor een donkere kleur gekozen, omdat de film ook erg donker, grauw en duister eruit ziet. Vanaf 1:28 min. is er een flashback te zien. Vanaf dit moment heb ik de achtergrondkleur veranderd naar wit. Dit om het dromerige effect te creëren of dit zich afspeelt in zijn hoofd. Door verschillende achtergronden te gebruiken wil ik zo contrast creeëren tussen de scenes.

De scene begint met het bewegen van het beeld, om weer te geven dat de hoofdpersonage in een voertuig vliegt. De geluiden hierbij zijn natuurlijk niet weer te geven, maar om meer dit effect weer te geven heb ik ervoor gekozen om het beeld rustig heen en weer te bewegen of je zelf in het voertuig zit. 

De alarmeffecten zijn rood gekleurd. Deze kleur geeft een groot contrast en valt gelijk op doordat de kleur rood een kleur is die geassocieerd wordt met [gevaar](https://suprevo.com/de-betekenis-van-kleuren/#:~:text=De%20kleur%20rood,ademhalingssnelheid%20en%20verhoogt%20de%20bloeddruk.). Deze kleur verhoogt je ademhaling en zorgt dat je alert bent. Dit effect ontstaat ook bij het horen van het alarm in het fragment. Daarom past deze kleur perfect bij dit moment en geeft hetzelfde effect als het fragment met geluid. Het eerste alarm wat zich afspeelt is een groot irritant alarm. Hiervoor heb ik dit proberen af te beelden door het scherm flink te laten schudden in combinatie met de rode achtergrond. In het fragment komt ook nog 3 keer hetzelfde soort alarm voorbij. Op het moment dat dit alarm afgaat heb ik het zo vormgegeven, met een boxshadow, dat het lijkt of de video rood oplicht. Omdat dit een constanter alarm is wat ook meerdere keren afgaat heb ik dit een minder heftige visual gegeven. Er is één soort 'politie' alarm. Dit alarm geeft mij het idee als of het rond om je heen afgaat. Dit heb ik visueel gemaakt door een linear-gradient te laten verplaatsen van links naar rechts. Omdat dit alarm geluid erg lijkt op een politie alarm heb ik ervoor gekozen om ook de kleuren te gebruiken hiervan. 

Vanaf het moment dat de hoofdpersonage in de witte ruimte zit gaat het beeld trillen. Er is op dit moment een harde irritante piep te horen en de spanning is ook te horen. Dit heb ik visueel proberen weer te geven door het beeld hevig te laten trillen. Het trilt zo dat het echt irritant is om naar te kijken. Dit trillen stopt precies wanneer de hoge piep in het fragment ook stopt. 

Hierna is de flashback te zien. Hier veranderd de achtergrond kleur naar wit, samen met de tekst die naar donker veranderd. Het beeld wordt op dit moment langzaam ingezoomd om het spannende geluidseffect visueel te te maken. Ook heb ik het beeld van het fragment op dit moment grauwer gemaakt en lichter, om zo meer het effect te creëren van een flashback. Omdat je dit niet kan horen moet dit in het beeld erg duidelijk overkomen. 



## Bronnen
Ik heb verschillende bronnen gebruikt om te kijken hoe ik bepaalde designs kon maken of om informatie op te doen.

1. https://www.w3schools.com/howto/howto_css_shake_image.asp
2. https://developer.mozilla.org/en-US/docs/Web/CSS/CSS_Images/Using_CSS_gradients
3. https://nl.pinterest.com/pin/855121048009194043/
4. https://www.30secondsofcode.org/css/s/zoomin-zoomout-animation 
5. https://cssgradient.io/
6. https://developer.mozilla.org/en-US/docs/Web/CSS/filter




